## what is DNS ?? How DNS works??

## DNS কি ?? DNS কিভাবে কাজ করে

অনেক কম্পিউটার এবং ইন্টারনেট ব্যবহারকারী, বেশিরভাগ সময় DNS কথাটি শুনে থাকবেন। কিন্তু এই সম্পর্কে অনেক ব্যক্তিরই কম ধারণা রয়েছে। কিন্তু এই বিষয়টি ইন্টারনেট এবং কম্পিউটার যুগে সবথেকে উল্লেখযোগ্য একটি বিষয়। এই কারণে আপনারও DNS সম্পর্কে অল্পবিস্তর জেনে রাখা দরকার।
আজকের এই আর্টিকেল থেকে আমরা DNS কি, DNS কাকে বলে, DNS কিভাবে কাজ করে এবং আরো অনেক বিষয়ে বিস্তারিত আলোচনা করব। আপনি এই সম্পর্কে বিস্তারিত ইনফরমেশন পাওয়ার জন্য আর্টিকেলটি মনোযোগ দিয়ে পড়তে থাকুন।

**সূচিপত্র:-
- DNS কি?
- DNS মানে কি?
- DNS পূর্ণরূপ কি?
- DNS কাকে বলে?
- DNS সার্ভার কি?
- DNS এর কাজ কি?
- DNS এর ব্যাবহার
- DNS কিভাবে কাজ করে?
- প্রথম ধাপ:
- দ্বিতীয় ধাপ:
- তৃতীয় ধাপ:
- চতূর্থ ধাপ:
- পঞ্চম ধাপ:
- উপসংহার


## DNS কি?

DNS এর ফুল ফর্ম হলো ডোমেইন নেম সিস্টেম। এটি এমন একটি সিস্টেম, যেটি ডোমেইন নেমকে, আইপি এড্রেস এবং আইপি এড্রেস কে ডোমেইন নেম এ রূপান্তরিত করে।

কোন ব্যবহারকারী ইন্টারনেট ব্যবহার করার সময় শুধুমাত্র ডোমেইন নেম দিয়ে যেকোনো ওয়েবসাইট অ্যাক্সেস করতে পারে।

প্রত্যেকটি কম্পিউটার এবং ওয়েবসাইটের আলাদা আলাদা আইপি অ্যাড্রেস রয়েছে। মানুষের পক্ষে সমস্ত আইপি অ্যাড্রেস মনে রাখা সম্ভব নয়। এই কারণে এগুলি DNS এর মাধ্যমে রূপান্তরিত করে ওয়েবসাইটের বিভিন্ন ধরনের ইউনিক নাম দেওয়া হয়।

ডোমেইন নেম সিস্টেম কে আমরা কতকটা ফোন নম্বরের মতো ধরতে পারি। আমার মোবাইলে বিভিন্ন মানুষের কন্টাক্ট নাম্বার সেভ করার জন্য তাদের নাম দিয়ে সেটি সেভ করি। আমরা শুধুমাত্র তার নামের উপর ক্লিক করলেই তার মোবাইল নাম্বারে ফোন কল চলে যায়। এখানে আমাদের মোবাইল নাম্বারটি মনে রাখার কোন দরকার নেই, শুধুমাত্র তার নামটি মনে রাখলেই হবে।

ঠিক একই রকম ভাবে আইপি অ্যাড্রেস হল কোন কম্পিউটার এবং ওয়েবসাইট এর প্রকৃত নাম। যার মাধ্যমে নির্দিষ্ট কম্পিউটার এবং ওয়েবসাইট অ্যাক্সেস করা যায়।

কিন্তু মানুষের সুবিধার্থে সেটি মনে রাখার জন্য বিভিন্ন আইপি অ্যাড্রেস এর বিভিন্ন ডোমেইন নেম দেওয়া হয়ে থাকে।

যখন কোন ব্যক্তি নির্দিষ্ট ডোমেইন নেম ইন্টারনেটে সার্চ করে তখন, ডোমেইন নেম সিস্টেম বা DNS সেটাকে নির্দিষ্ট আইপি অ্যাড্রেস এ পয়েন্ট করে। এবং নির্দিষ্ট ডোমেইনটি ইউজারের সামনে খুলে যায়।

এক কথায় আমরা ডোমেইন নেম সিস্টেম কে, ইন্টারনেটের ফোনবুক বলতে পারি।

## DNS মানে কি?
ডোমেইন নেম সিস্টেম মানে হল নির্দিষ্ট একটি ডোমেইন কে, তার নির্দিষ্ট আইপি অ্যাড্রেস এ কনভার্ট করা বা পয়েন্ট করা। যার মাধ্যমে একজন ব্যাবহার করি শুধুমাত্র ডোমেইন নেইম সার্চ করে নির্দিষ্ট ওয়েবসাইটটি অ্যাক্সেস করতে পারে।

## DNS পূর্ণরূপ কি?
DNS এর পূর্ণরূপ হল Domain Name System। এটি এমন একটি সিস্টেম যেটি ডোমেইনকে আইপি অ্যাড্রেস এ এবং আইপি অ্যাড্রেসকে ডোমেইনে পরিবর্তন করে।

## DNS কাকে বলে?
যে পক্রিয়ার সাহায্যে ডোমেইন নেম কে আইপি অ্যাড্রেস এবং আইপি এড্রেস কে ডোমেইন নেমে পরিবর্তন বা রূপান্তরিত করা হয়, সেই সিস্টেমকে DNS বা ডোমেইন নেম সিস্টেম বলে।

## DNS এর ইতিহাস – History of DNS
আজ থেকে অনেক বছর আগে যখন ইন্টারনেটের আকার অনেক ছোট ছিল, তখন অনেক কম সংখক websites এবং devices সক্রিয় ছিল এবং যেগুলোর IP address লোকেদের মনে রাখতে হতো।

আর আলাদা আলাদা ওয়েবসাইটের আলাদা আলাদা IP address গুলো মনে রাখাটা সাংঘাতিক কষ্টের ব্যাপার ছিল।

এভাবেই, যখন ধীরে ধীরে এই নেটওয়ার্ক এর আকার অনেক বেশি বড় হয়ে যায় এবং হাজার হাজার ওয়েবসাইট সক্রিয় হয়ে পরে তখন হাজার হাজার IP addresses গুলোকে মনে রাখাটা অসম্ভব হয়ে দাঁড়ায়।

তখন এই সমস্যার সমাধান হিসেবে 1980 এর দক্ষকে Paul Mockapetris নামের একজন ব্যক্তি দ্বারা ডোমেইন নেম সিস্টেম এর আবিষ্কার করা হলো।

এই আবিষ্কারের ফলে প্রত্যেক ওয়েবসাইট গুলোকে human readable name (মানুষের পাঠযোগ্য নাম) দেওয়াটা সম্ভব হয়ে দাঁড়ালো যার ফলে ওয়েবসাইটের নাম গুলো অনেক সহজেই মনে রাখাটা সম্ভব হয়ে দাঁড়ায়।

তবে, আপনি চাইলে যেকোনো ওয়েবসাইটকে তার IP address এর মাধ্যমে এখনো access করতে পারবেন, তবে ওয়েবসাইটের IP address মনে রাখতে পারার সম্ভাবনা কিন্তু অনেকটাই কম।

## DNS সার্ভার কি?
DNS Server কে আপনারা একটি ফোন বুক এর মতো চিন্তা করতে পারেন। যখন আমরা ব্রাউজারে কোনো এড্রেস লিখে সার্চ দিই তখন সেটি isp থেকে DNS Server এর কাছে যায়। তখন DNS Server আমাদের দেওয়া এড্রেসটিকে নির্দিষ্ট একটি আইপিতে রূপান্তর করে আবার আমাদের কাছে পাঠিয়ে দেয়।

 DNS Server এ এড্রেস এর সাথে তার নির্দিষ্ট আইপিটি লিখে রাখা থাকে। যেমন আমরা আমাদের মোবাইল এর ফোন বুকে নম্বর এর সাথে তার নামটি লিখে সেভ করে থাকি। যাতে করে পরবর্তীতে খুঁজে পেতে সহজ হয়। সেজন্য DNS Server কে একটি ফোন বুক এর মতো কল্পনা করা যায়।

## DNS এর কাজ কি?
DNS নির্দিষ্ট ডোমেইনকে আইপি অ্যাড্রেস পরিবর্তন করে যার মাধ্যমে ব্যবহারকারী খুব সহজে নির্দিষ্ট ডোমেইন অ্যাক্সেস করতে পারে। নির্দিষ্ট ডোমেন ইন্টারনেটে সার্চ করার সাথে সাথে, DNS সেটিকে নির্দিষ্ট আইপি অ্যাড্রেস এ পয়েন্ট করে।
এবং কোন ওয়েব ব্রাউজার এর সাহায্যে সেই ওয়েবসাইট খোলার সাথে সাথেই নির্দিষ্ট আইপি এড্রেসটি খুলে যায়। এবং ইউজার সেটি অনায়াসে ব্যবহার করতে পারে।

## DNS এর ব্যাবহার?

নির্দিষ্ট ডোমেইন নেম কে, আইপি অ্যাড্রেস রূপান্তরিত করতে এবং আইপি অ্যাড্রেসকে ডোমেইন নেম এ রূপান্তরিত করতে ডোমেইন নেম সিস্টেম ব্যবহার করা হয়।

## DNS কিভাবে কাজ করে?

DNS পাঁচটি ধাপে কাজ করে। ধাপ গুলো একটি একটি করে মনোযোগ দিয়ে পড়ে নিলে DNS কিভাবে কাজ করে, এই সম্পর্কে বুঝে যাবেন।

প্রথম ধাপ:-

আপনি আপনার যেকোনো একটি ব্রাউজারে গিয়ে যেকোনো একটি ওয়েবসাইটের এড্রেস লিখে সার্চ করুন। যেমন ধরুন google.com।

দ্বিতীয় ধাপ:-

google.com লিখে সার্চ করার পরে এটি চলে যাবে ISP এর কাছে। ISP এর কাছে আসার পরে ISP প্রথমে তার ক্যাশ মেমোরিতে খোঁজার চেষ্টা করবে তার সার্ভার ব্যবহার করে কেউ কখনো google.com গিয়েছিলো কিনা।যদি গিয়ে থাকে তাহলে অবস্যই তার কাছে ওয়েবসাইটটির আইপি এড্রেস রয়েছে। সেই আইপি এড্রেস দিয়ে google.com এ নিয়ে যাবে। কিন্তু যদি ISP এর সার্ভার ব্যবহার করে আগে কখনো না গিয়ে থাকে তাহলে সেটি রিকোয়েস্ট করবে Root server এর কাছে।

তৃতীয় ধাপ:-

Root server হচ্ছে ডোমেইন সার্ভার এর মেইন সার্ভার। Root server DNS higher key এর সবচেয়ে উপরে রয়েছে। পৃথিবীতে মোট তেরোটি Root server রয়েছে। যা পৃথিবীর বিভিন্ন স্থানে স্থাপন করা রয়েছে। Root server গুলো অপারেট করা হয় বারোটি ভিন্ন ভিন্ন organigation এর মাদ্ধমে।প্রত্যেকটা Root server এর আলাদা আলাদা নিজস্ব আইপি রয়েছে। মজার বিষয় হচ্ছে Root server ডোমেইনএর আইপি সম্পর্কে কিচ্ছু জানে না। এখন প্রশ্ন হচ্ছে তাহলে কেন Root server এর কাছে পাঠানো হচ্ছে? এর কারণ হচ্ছে Root server এটা জানে কে google.com কোথায় আছে সেটা জানে।এখন এখানে আরেকটা প্রশ্ন হচ্ছে Root server কিভাবে এটা জানে কার কাছে google.com এর আইপি আছে? এই প্রশ্নের উত্তর হচ্ছে Root server.com.info এই ধরনের টপ লেবেল ডোমেইনএর মাদ্ধমে জানতে পারে।প্রত্যেকটা টপ লেবেল ডোমেইনের জন্য আলাদা আলাদা সার্ভার রয়েছে। যদি তা .com হয় তাহলে Root server তাকে .com যেখানে রয়েছে তার তথ্যটি ISP কে দিয়ে দিবে। তখন ISP TLD (Top Label domain) server এর কাছে রিকোয়েস্ট করবে।

চতূর্থ ধাপ:-

TLD server ও কিন্তু ডোমেইনের আইপি এড্রেস সম্পর্কে কিচ্ছু জানে না। কিন্তু সে ডোমেইনের অনেক গুলো তথ্য সংগ্রহ করে থাকে। TLD server এটা জানে কোন Name server এর কাছে ডোমেইনটির আইপি এড্রেস রয়েছে। তখন TLD server Name server এর তথ্যটি ISP কে দিয়ে দেয়। তখন ISP সেই তথ্যটি নিয়ে Name server কে রিকোয়েস্ট করে।

পঞ্চম ধাপ:-

Name server সেই সার্ভার যেখানে ডোমেইনটির আইপি এডড্রেসটি সেভ থাকে। তখন সে ডোমেইনটি দেখে তার আইপি এডড্রেসটি খুঁজে বের করে ISP কে ব্যাক করে দিবে। অবশেষে ISP ব্রাউজারকে ব্যাক করে দিবে আর ব্রাউজার আমাদেরকে আমাদের ওয়েব সাইটটি দেখাবে।

## উপসংহার

আশা করি আজকের এই ইনফরমেশন থেকে DNS কি, DNS কিভাবে কাজ করে, DNS এর কাজ কি এবং ব্যবহার সম্পর্কে বিস্তারিত ধারণা পেয়ে গেছেন। যদি এখনও ডোমেইন নেম সিস্টেম সম্পর্কে বুঝতে আপনার কোন অসুবিধা হয় তাহলে আপনি কমেন্ট করে আমাদের জানাতে পারেন। আমরা কমেন্টের মাধ্যমে আপনাকে অবশ্যই সাহায্য করার চেষ্টা করব। ধন্যবাদ ভালো থাকবেন।

Ⓒ[Devhttps.hashnode.dev](https://devhttps.hashnode.dev/what-is-dns)

✍️[Shahriar Abrar Himel](https://www.facebook.com/shahriarabrarhimel/)


আরও পড়ুন
